# RASTER

In questa cartella sono raccolte le consegne degli esercizi individuali relativi alla grafica raster.   
Di seguito i 6 esercizi richiesti.

### EX00

Prendi una pianta o una sezione architettonica da te disegnata a matita o a china (sei libero di utilizzare
i disegni prodotti per altri esami).   
Il disegno deve includere la scala grafica ed avere dimensioni non eccessivamente piccole o grandi:
orientativamente dovrà essere maggiore di un A4 e minore di un A3.

Scannerizza il disegno rispettando le seguenti indicazioni:
- il disegno deve essere completo di __scala grafica__
- l'immagine deve avere una __risoluzione di *300 dpi*__
- l'immagine deve essere in __scala di grigi__ (*grayscale* con una profondità di 8 bit)

Nel caso in cui il disegno fosse più grande dell'area di scansione disponibile è possibile montare più scannerizzazioni.

Salva l'immagine in formato *.png* e nomina il file col tuo numero di matricola secondo la forma
__*NUMEROMATRICOLA_00.png*__ (ad es: *845127_00.png*).

### EX01

A partire dal file prodotto per l'esercizio precedente realizza __due versioni della stessa immagine__.

La prima versione deve rappresentare __una porzione ritagliata del disegno in cui sia presente un infisso__
del progetto (porta o finestra).   
L'immagine prodotta __deve avere dimensioni 250x250px__ ed essere salvato
in formato png. Il nome del file deve rispettare la forma __*NUMEROMATRICOLA_01.png*__ (ad esempio *845127_01.png*).

### EX02

La seconda versione dell'immagine deve __contenere l'intero disegno ed avere dimensioni 1280x960px__
(o 960x1280px se orientato verticalmente).   
Limitare la presenza di spazio vuoto intorno al disegno.

Il nome del file prodotto deve rispettare la forma __*NUMEROMATRICOLA_02.png*__ (ad esempio *845127_02.png*).

### EX03

Come accade generalmente per le immagini scannerizzate da un supporto cartaceo, è probabile che anche
quella su cui stai lavorando presenti un fondo non perfettamente bianco.

Crea una copia dell'immagine prodotta nell'esercizio precedente e sul nuovo file, utilizzando il __livelli__
(__*levels*__, non *layers*), modifica i valori dei pixel che rappresentano il fondo del foglio
rendendoli __perfettamente bianchi__ (livello 255).   
Se necessario, con lo stesso strumento, rinforza il tono dei pixel che rappresentano il tratto disegnato
rendendone più scuro il valore (ad esempio portandolo al livello 0).

Il file risultante deve essere denominato rispettando la forma __*NUMEROMATRICOLA_03.png*__ (ad esempio *845127_03.png*).

### EX04

Copia il file prodotto nel precedente esercizio per creare, attraverso l'uso della __maschere__,
__una versione del disegno in cui il tratto sia rosso e lo sfondo sia blu__ (decidi liberamente quali
tonalità di rosso e di blu utilizzare).

Denomina il file prodotto rispettando la forma __*NUMEROMATRICOLA_04.png*__ (ad esempio *845127_04.png*).

### EX05

Utilizzando una __modalità di fusione__ adeguata ([*blend modes*](https://en.wikipedia.org/wiki/Blend_modes))
sovrapponi l'immagine prodotta per l'esercizio EX03 su un'altra immagine fotografica liberamente scelta.
__Il tratto del disegno deve risultare bianco mentre il suo sfondo deve essere perfettamente trasparente__ per permettere la visione dell'immagine fotografica.

Salva l'immagine prodotta come __*NUMEROMATRICOLA_05.png*__ (ad esempio *845127_05.png*).

